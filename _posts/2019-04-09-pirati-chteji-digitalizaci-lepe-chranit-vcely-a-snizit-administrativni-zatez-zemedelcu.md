---
date:         2020-05-13
category:     blog
tags:         sněmovna životní-prostředí zemědělství včelařství digitalizace Radek-Holomčík
layout:       post
title:        "Výbor pro životní prostředí otevřel diskuzi o kritickém stavu sucha a zálohování PET lahví"
image:        posts/radek_holomcik_vcely.jpg
author:       Radek Holomčík
---  

Piráti na zemědělském výboru představili návrh, který má digitalizovat ohlašování aplikace nebezpečných prostředků pro včely ze strany zemědělců. Novela má snížit administrativní zátěž zemědělců a zároveň zlepšit ochranu včelstev.

>Pokud zemědělec používá látky, které jsou nebezpečné pro včely, musí to nahlásit včelařům v okruhu pěti kilometrů. 
> V současné době je situace taková, že si včelaře musí vyhledat v mapovém systému a všem poslat dopis s oznámením. 
> Náš návrh to má digitalizovat - zemědělci by stačilo pár kliknutí online a oznámení by odešlo automaticky včelařům v okolí plánované aplikace prostředků,

komentuje předkladatel návrhu Pirát Radek Holomčík. S ohledem na zamítnutí návrhu výborem jej Piráti předloží znovu, a to při druhém čtení vládního zákona o rostlinolékařské péči.

Současná praxe zatěžuje podle Pirátů profesionální uživatele nesmyslnou administrativní zátěží i zbytečnými náklady spojenými s korespondenčním ohlašováním každému jednotlivému včelaři v zákonem stanoveném okruhu. Nejasně definovaná povinnost pro hlášení aplikace "nepozději 48 hodin před provedením aplikace" pak nezřídka vede k obcházení, kdy je namísto konkrétních dat aplikace prostředků ohlášeno rozmezí i několika měsíců. Taková informace pak pro chovatele včel nemá dostatečnou vypovídací hodnotu a opatření ztrácí jakýkoliv smysl.

>Návrh představuje zjednodušení a zlepšení situace pro zemědělce i včelaře. 
>Na jedné straně zemědělec šetří čas i peníze za rozeslání oznámení. Na té druhé včelař nemá zveřejněné umístění včelína, takže se nemusí obávat, že informaci někdo zneužije k poškození včelína,” 

dodává Holomčík.
