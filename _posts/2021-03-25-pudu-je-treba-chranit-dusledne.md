---
date:         2021-03-25
category:     blog
tags:         eroze zemědělství
layout:       post
title:        "Půdu je třeba chránit důsledněji: Piráti připomínkují nedostatečně ambiciozní Protierozní vyhlášku"
image:        posts/2021-03-25-pudu-je-treba-chranit-dusledne.jpeg

author:       RT Zemědělství
---  

 **Konečně to vypadá, že budeme chránit půdu**
1 cm půdy se vytváří zhruba 100 let. Ztráta půdy v ČR je ale vyčíslena na 21 mil. tun ornice za rok, což lze vyjádřit jako ztrátu minimálně 4,3 mld. Kč. Je potřeba zdůraznit, že se nejedná o vyčíslení škod způsobených na majetku nebo budoucí ekonomické ztráty způsobené nižší produkcí, ale pouze o finanční vyjádření ztráty půdy na základě ceny zeminy. Dle VÚMOP je v současné době až 60 % zemědělské půdy ohroženo vodní erozí a 25 % větrnou erozí. Nově se díky vyhlášce zavádějí sankce pro zemědělce, kteří nedodržují protierozní opatření a přispívají svým nevhodným hospodařením ke smyvu půdy z polí. Finanční postih se může vyšplhat k 1 mil. Kč a odebrání části zemědělských dotací. 

![img](https://www.piratskelisty.cz/upload/thumbs/w600/5075.jpg)

**Pirátský odborný tým aktivně připomínkuje**
Piráti a odborníci se shodují, že vyhláška má nedostatky, které je potřeba zlepšit. Piráti podávají zásadní připomínky skrze Kraje a navrhují následující:

- ***Důslednější předcházení eroze.*** Současný návrh se týká jen tzv. Opakované erozní události. Určité pole tak musí být smyto opakovaně, aby se vůbec do systému Protierozní ochrany dostalo. Tento systém hodnocení a náprav je podle nás značně dlouhodobý a není preventivní.
- ***Limit přístupné ztráty půdy 9 tun/hektar/rok s postupným snižováním.*** Doporučuje tento limit i do budoucna dále snižovat, např. na hodnotu uvedenou v pravidlech projektování pozemkových úprav, aby tato míra erozního ohrožení odrážela rychlost tvorby půd.
- ***Přidání větrné eroze.*** Návrh se zabírá jen vodní erozí, neřeší erozi větrnou, která je v České republice čím dál tím větší problém a která ohrožuje 25 % polí.
- ***Ochrana veškeré zemědělské půdy.*** Současný návrh se týká jen orné půdy. Zákon č. 334/1992 Sb. však hovoří o veškeré zemědělské půdě, takže hodnocení erozního ohrožení by mělo spadat i na další kategorie zemědělské půdy, trvalé kultury (chmelnice, vinice apod.).

Nutno ale poznamenat, že aktuální návrh Protierozní vyhlášky je v současné podobě alespoň naprosté minimum. Je to začátek, od kterého se dá odrazit a ochranu zemědělské půdy časem zefektivnit.

![img](https://www.piratskelisty.cz/upload/thumbs/w600/5071.jpg)

**Připomímek mají Piráti hned několik**
Návrh celkově nepovažujeme za dostatečně ambiciózní. Současné znění vyhlášky omezuje její efektivnost a není v souladu s účelem zákona (o ochraně ZPF), který má naplňovat. Problematické je promíjení některých erozních událostí, a zejména absence preventivní složky. Konkrétní návrhy na úpravu vyhlášky uvedené níže je tak třeba brát v kontextu tohoto obecného komentáře.
![img](https://www.piratskelisty.cz/upload/thumbs/w600/5072.jpg)
![img](https://www.piratskelisty.cz/upload/thumbs/w600/5073.jpg)

![img](https://www.piratskelisty.cz/upload/thumbs/w600/5076.jpg)

*Použité fotografie se svolením VÚMOP*