---
date:         2021-02-08
category:     blog
tags:         kontrola-moci-a-mocných rybářství vodohospodářství životní-prostředí 
layout:       post
title:        "Dana Balcarová - Ohlédnutí za kauzou otravy řeky Bečvy"
image:        posts/ohlednuti_za_katastrofou_na_becve.png
author:       Dana Balcarová
---


<p>Posledních několik měsíců dostávám mnoho otázek a podnětů týkajících se kauzy otravy řeky Bečvy, jejího vyšetřování a názoru Pirátů. Proto přináším stručné shrnutí dosavadních aktivit pirátských poslanců i zastupitelů. Možná jste podobnou odpověď obdrželi na váš dotaz i Vy.</p>
<img class="hlavni" src="/upload/thumbs/w600/4989.jpg" alt="becva" title="Likvidace ekologické katastrofy na řece Bečvě. (Zdroj: Ondřej Kašpar, ZaZivouBecvu.cz)" width="600">
<div class="clear">
<p>Piráti po celou dobu kauzu bedlivě sledují a požadují nápravu, dopadení viníka a funkční nastavení postupů při dalších ekologických haváriích. Kauza byla pod vedením paní poslankyně Balcarové od začátku <a href="https://www.pirati.cz/tiskove-zpravy/Pirati-spustili-web-k-otrave-Becvy.html">projednávána</a> na Výboru pro životní prostředí. Pirátský poslanec František Elfmark vytvořil <a href="https://zazivoubecvu.cz/">informační web</a>, který má za cíl nejen vyvíjet tlak na ministerstvo, aby byla kauza prošetřena a především, aby bylo předejito tomu, že se podobná katastrofa bude ještě někdy opakovat. Web má pak sloužit především veřejnosti k lepšímu zorientování se v průběhu havárie a v postupu úřadů.&nbsp;&nbsp;</p>

<p>Dana Balcarová následně zorganizovala na Výbor pro životní prostředí <a href="https://danabalcarova.cz/2020/12/12/evidence-vypusti-do-rek-a-jasne-stanovene-kompetence-na-videokonferenci-zaznely-konkretni-navrhy-jak-predejit-becve-ii/">videokonferenci</a>, jejímž smyslem bylo poučení se z ekologické havárie a řešení následků na řece Bečvě. Jedním z požadavků, které zazněly, je i zavedení evidence výpustí do vodních toků a také stanovení jasných kompetencí rybářům hasičům nebo správcům povodí. Materiály ze semináře jsou k dispozici <a href="https://www.psp.cz/sqw/hp.sqw?k=4606&amp;td=19&amp;cu=25">zde</a>.</p>

<p>Piráti se snaží po celou dobu kauzu medializovat a to jak na lokální, tak i celostátní úrovni. Příkladem může být <a href="https://www.ceskatelevize.cz/ivysilani/10101491767-studio-ct24/220411058271203">rozhovor</a> pro ČT24 poté, co Sněmovna projednala otravu řeky Bečvy a Piráti navrhli opatření pro transparentnější vyšetřování ekologických katastrof i jejich lepší prevenci. Piráti prosadili <a href="https://www.psp.cz/sqw/hp.sqw?cu=1391&amp;cs=&amp;k=99&amp;ido=172&amp;td=8">usnesení</a>, které sjednocuje postup při prošetřování podobných incidentů a nastavuje jasná pravidla. Jen tak může být zpětně vyhodnoceno, zda proběhlo vše dle správných standardů. Piráti také <a href="https://www.pirati.cz/tiskove-zpravy/pirati-chteji-lepsi-prosetreni-ekologickych-havarii.html">žádali</a> po ministru životního prostředí Richardu Brabcovi poskytnutí informací o stavu vyšetřování a chystaných krocích ministerstva v celé kauze.</p>

<p>Minulý týden byla kauza za přítomnosti ministra Brabce opět projednána na Výboru pro životní prostředí. Pirátští poslanci <a href="https://danabalcarova.cz/2021/02/03/vladni-clenove-vyboru-pro-zivotni-prostredi-podporili-stavajiciho-reditele-cizp-ktery-selhal-pri-setreni-havarie-na-becve/">požadovali odvolání</a> ředitele České inspekce životního prostředí Erika Geusse a požadavek, aby Ministerstvo životního prostředí předložilo jasný koncept havarijní služby v oblasti životního prostředí, včetně jejího odborného, materiálního a finančního zajištění. Ani jeden z návrhů bohužel nebyl výborem schválen.&nbsp;</p>

<p>Nicméně se nevzdáváme a ve spolupráci s pirátskými krajskými zastupiteli a subjekty zapojenými do celé kauzy se snažíme nalézt řešení a i nadále vyvíjet tlak na Ministerstvo životního prostředí a Českou inspekci životního prostředí. Držte nám palce!</p>
