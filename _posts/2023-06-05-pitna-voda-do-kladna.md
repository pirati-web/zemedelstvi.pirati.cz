---
layout: post
category: blog
published: true
title: 'Jana Skopalíková: Kraj přispěje na obnovu přivaděče pitné vody do Kladna'
date: '2023-06-05'
author: Piráti Středočeský kraj
image: posts/voda-width-2000.jpg

description: 'Společnost Vodárny Kladno – Mělník požádala Středočeský kraj o individuální účelovou dotaci ve výši 10 mil. Kč na obnovu vybrané části přivaděče pitné vody do Kladna o délce 2 640 m. Současný technický stav potrubí je nevyhovující. Vodovodní přivaděč propojuje pražskou vodárenskou soustavu a soustavu KSKM (Kladno, Slaný, Kralupy, Mělník. Rada dnes s poskytnutím dotace souhlasila a doporučila ji ke schválení zastupitelstvem.'
tags:
  - vodohospodářství 
  - pitná-voda 


---
**Společnost Vodárny Kladno – Mělník požádala Středočeský kraj o individuální účelovou dotaci ve výši 10 mil. Kč na obnovu vybrané části přivaděče pitné vody do Kladna o délce 2 640 m. Současný technický stav potrubí je nevyhovující. Vodovodní přivaděč propojuje pražskou vodárenskou soustavu a soustavu KSKM (Kladno, Slaný, Kralupy, Mělník. Rada dnes s poskytnutím dotace souhlasila a doporučila ji ke schválení zastupitelstvem.**

*„Nový vodovodní přivaděč bude veden v původní trase a původních dimenzích. Průzkumem byly zjištěny úseky, kde vodovodní řad je již na hranici životnosti. Na základě této zprávy byly navrhnuty nejkritičtější úseky a ucelená místa pro rekonstrukci. Celkové náklady na realizaci akce činí více než 132 milionů korun. Obnova vodovodního řadu je potřebná, aby potrubí do budoucna mohlo sloužit nejenom pro doplnění nedostatečné kapacity zdrojů pitné vody vodárenské soustavy KSKM, ale plnilo by i úlohu krizového propojení obou soustav,“ uvedla radní pro oblast životního prostředí a zemědělství Jana Skopalíková.

Kraj na obnovu přivaděče přispěje v souladu s loňským rozhodnutím Rady kraje o spolufinancování „Konkrétních opatření ke zmírnění negativních dopadů sucha a nedostatku vody ve Středočeském kraji“ schválených Radou Středočeského kraje ve výši 10 % z rozpočtu Středočeského kraje, maximálně však do 10 mil. Kč na 1 projekt. Jedním z konkrétních opatření ke zmírnění negativních dopadů sucha a nedostatku vody je i akce „Vodojem Kopanina – vodojem Kožova Hora obnova přivaděče – I. etapa“.
 
