---
layout: post
category: blog
published: true
title: 'Na podnět pirátských zastupitelů byla zastavena těžba dřeva v přírodní rezervaci Vrbenské rybníky u Českých Budějovic'
date: '2022-01-04'
author: Piráti Jihočeský kraj
image: posts/tezba-vr.jpg

description: 'V přírodní rezervaci Vrbenské rybníky u Českých Budějovic státní podnik Lesy České republiky rozhodl o těžbě dřeva  v rozporu s plánem péče, čímž mohl výrazně poškodit chráněné druhy rostlin, ptáků nebo hmyzu. Situaci komentují krajští zastupitelé Dan Leština a Lucie Korytářová.'
tags:
  - Životní prostředí
---
**V přírodní rezervaci Vrbenské rybníky u Českých Budějovic státní podnik Lesy České republiky rozhodl o těžbě dřeva  v rozporu s plánem péče, čímž mohl výrazně poškodit chráněné druhy rostlin, ptáků nebo hmyzu. Situaci komentují krajští zastupitelé Dan Leština a Lucie Korytářová.**

*„Dlouhodobě se věnuji ochraně životního prostředí a nemohla jsem si nevšimnout poškozování rezervace. Chráněných kousků krajiny není mnoho a je důležité se k nim chovat s adekvátní péči, je v nich totiž uložené naše přírodní dědictví,“* říká k současnému stavu lesa u Vrbenských rybníků Lucie Korytářová. 

*„Situaci jsem hned začal řešit se všemi dotčenými institucemi. Správkyně rezervace z krajského úřadu obratem kácení zastavila a na další den svolala jednání přímo na místě. Chtěl bych moc poděkovat za aktivní přístup,“* uvádí dále krajský zastupitel Dan Leština, který podstatu problému dále objasňuje:

*„Kácení prováděla firma pověřená Lesy České republiky, s. p., aby se zpracovalo především dříví v porostu poškozeném červnovou vichřicí. Myslím, že jde o příklad toho, jak přetíženost lesníků omezuje jejich možnosti být fyzicky v lese a mít přehled, co se v něm děje. Lesník znalý místní situace by například jistě věděl, že je v plánu péče navržen bezzásahový režim lesa nebo že se tahá dřevo přes louku s ocúny jesenními a prstnatci májovými. S dotyčnou firmou si situaci krajský úřad již vysvětlil, ale těžko říct, která firma dostane práce v daném místě na starosti příště. Jak vedení LČR nastavit tak, aby to mělo pozitivní dopad na praxi zde, v jednotlivých lesích, bude jeden z úkolů pro novou vládu, které se Piráti budou aktivně účastnit, a to samozřejmě i v resortu zemědělství,”* vysvětluje Dan Leština širší souvislosti problému. 

*„Jak velké je poškození chráněných rostlin, uvidíme na jaře. Narušení povrchu může paradoxně těmto druhům i pomáhat, jsou přizpůsobeny pohybu zvířat po pastvinách, ale to je potřeba dělat odborně a s rozmyslem, zde se jednalo jednoznačně o velmi rizikovou chybu,”* dodal Dan Leština.

Místo těžby na mapě: [https://mapy.cz/s/jedebemodo](https://mapy.cz/s/jedebemodo) 

**Související články:**
  - [Komentář Dana Leštiny ke kácení dubové aleje na Zavadilce](https://cb.pirati.cz/blog/2021/03/04/komentar-dana-lestiny-ke-kaceni-dubove-aleje-na-zavadilce/)
  - [Začarovaný kruh kůrovcových katastrof a kudy z něj ven](https://jihocesky.pirati.cz/tiskove-zpravy/zacarovany-kruh-kurovcovych-katastrof/) 
