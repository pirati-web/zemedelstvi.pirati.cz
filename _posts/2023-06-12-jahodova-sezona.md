---
layout: post
category: blog
published: true
title: 'Jahody už čekají na středočeských polích. Vydejte se na samosběr'
date: '2023-06-12'
author: Piráti Středočeský kraj
image: posts/Samosber_jahod_pirati.jpg

description: 'Červen je měsícem jahod, ve Středočeském kraji právě dozrávají na řadě míst a možností samosběru je nepřeberně.'
tags:
  - rostlinná 
  - potravinářství 
  - farmářské-trhy

---
**Červen je měsícem jahod, ve Středočeském kraji právě dozrávají na řadě míst a možností samosběru je nepřeberně.**

*“Samosběr je skvělá příležitost, jak ušetřit peníze za sezónní ovoce a podpořit lokální zemědělce. Nehledě na to, že čerstvé místní jahody chutnají lépe než ty, které urazí tisíce kilometrů v kamionu,” komentuje přínosy Lucie Cirkva Chocholová, předsedkyně středočeských Pirátů.

Průměrně se cena za kilo jahod pohybuje okolo 80 korun, na řadě míst je pro velký zájem z kapacitních důvodů nutná registrace.

*“Jahody se do Česka často dováží z jiných evropských i dalších zemí. Díky samosběru můžeme minimalizovat uhlíkovou stopu, kterou s sebou nese dodavatelský řetězec. Pokud se lidé rozhodnou vyrazit hromadnou dopravou nebo spolujízdou, tato stopa bude ještě menší. Zároveň je to činnost prospěšná i pro naše zdraví díky pobytu a pohybu na čerstvém vzduchu,” dodává Jana Skopalíková, krajská radní pro životní prostředí.

V červnu se sbírá také hrášek a později v létě i třešně, angrešt, rybíz a meruňky, v srpnu a na sklonku léta dozrávají broskve, švestky a maliny. Někteří sadaři nabízí i samosběr jablek a hrušek.

Na Kladensku pro jahody vyrazte třeba na Farmu Lotouš nebo na samosběr do Ovocnářství a vinařství Slaný.

Na Kolínsku nabízí samosběr Jahodárna Kouřim, Starokolínské jahody, Jahodárna Dobré pole či Ovocné sady Bříství.

V Okrese Příbram jahody nasbíráte v Nedrahovicích.

Známou Farmu Hanč Vraňany najdete na Mělnicku. Zde doporučujeme kvůli oblíbenosti na samosběr dorazit v brzkých hodinách.

Samosběr jahod nabízí také několik míst na Nymbursku, a to Jahody Stratov, Jahodárna Oskořínek a nasbírat si je můžete také v Semicích u Luďka a Ireny Bodlákových nebo na Farmě Novák.

Jahodárnu Předměřice nad Jizerou najdete v okrese Mladá Boleslav.

Na Berounsku navštivte Samosběr jahod Zdice.

Vyrazit můžete také do Kunratic a Berry servisu v Břežanech. V Sedlčánkách u Čelákovic najdete Zahradnictví Albaflo.

Těsně za hranicemi Rakovnicka můžete vyrazit do Ročova a nebo na Farmu Stebno u Petrohradu.
