---
layout: post
category: blog
published: true
title: 'Další regionální potraviny získávají certifikát Potravinářský výrobek Středočeského kraje'
date: '2022-03-27'
author: Piráti Středočeský kraj

image: posts/PotravinarskyVyrobek-width-2000.jpg

description: 'Certifikát Potravinářský výrobek Středočeského kraje za rok 2022 získalo 16 výrobců. Ocenění jim předala radní pro oblast životního prostředí a zemědělství Jana Skopalíková v sobotu 25. března 2023 na výstavě Jarní zemědělec na Výstavišti v Lysé nad Labem. Soutěž Potravinářský výrobek Středočeského kraje je zaměřena na podporu propagace malých a středních potravinářských výrobců v regionu. Nejlepší v každé kategorii získají certifikát, který opravňuje výrobce po dobu dvou let užívat na výrobku ochrannou známku s logem soutěže.'
tags:
  - půda-a-voda
  - krajinotvorba
  - louky



---
**Certifikát Potravinářský výrobek Středočeského kraje za rok 2022 získalo 16 výrobců. Ocenění jim předala radní pro oblast životního prostředí a zemědělství Jana Skopalíková v sobotu 25. března 2023 na výstavě Jarní zemědělec na Výstavišti v Lysé nad Labem. Soutěž Potravinářský výrobek Středočeského kraje je zaměřena na podporu propagace malých a středních potravinářských výrobců v regionu. Nejlepší v každé kategorii získají certifikát, který opravňuje výrobce po dobu dvou let užívat na výrobku ochrannou známku s logem soutěže.**




*„Zatímco před rokem naši soutěž omezila proticovidová opatření, 16. ročník už opět proběhl naplno. I na počtu přihlášených výrobků je znát, že středočeští výrobci během covidu nezaháleli a připravili i řadu novinek. V dnešní době, která přináší zdražování vstupních surovin, je složité udržet se na trhu vedle velkých konkurenčních firem. Středočeská značka kvality může našim výrobcům pomoci přesvědčit zákazníky, kteří dají přednost domácím kvalitním produktům vyrobeným v našem kraji,“ uvedla radní pro životní prostředí a zemědělství Jana Skopalíková.


Do soutěže se přihlásilo 21 výrobců s 92 soutěžními výrobky, které byly zastoupeny ve všech 7 soutěžních kategoriích. Hodnotící komise posuzovala senzorické vlastnosti jako chuť a vůně, dále suroviny a způsob jejich zpracování, design a funkčnost obalů a inovativnost, originalitu či tradici.



Přihlášení účastníci mají možnost prezentovat svůj výrobek v jedné ze sedmi kategorií:



    I. Mlýnské a pekárenské výrobky
    II. Mléko a mléčné výrobky
    III. Lahůdky a cukrářské výrobky
    IV. Alkoholické nápoje a víno (kromě piva)
    V. Masné výrobky
    VI. Med a výrobky ze včelího medu
    VII. Ostatní potravinářské výrobky a pivo



Nejlepší v každé kategorii získají certifikát Potravinářský výrobek Středočeského kraje. Ten opravňuje výrobce po dobu dvou let užívat na výrobku ochrannou známku s logem soutěže.
