

---
date:         2021-02-15
category:     blog
tags:         zemědělství životní prostředí 
layout:       post
title:        "Olomoucký kraj podpoří akce a spolky zaměřené na životní prostředí a zemědělství"
image:        posts/2021-02-15-liberecti-pirati-jednali-o-zachovani-zahradek.jpg
author:       Redakce

**Rada Olomouckého kraje dnes na své schůzi schválila podporu akcí zaměřených na oblast životního prostředí a zemědělství a podporu činnosti zájmových spolků a organizací, jejichž předmětem činnosti je oblast životního prostředí a zemědělství.**

*„Tato dotace je určena na realizaci projektů a program spolků, které jsou zaměřeny na podporu či osvětu životního prostředí a zemědělství. Žadatele tak můžeme finančně podpořit, pokud chtějí například pořádat školení, výstavy či jiné osvětové akce. Rovněž přispějeme na péči o památné stromy a aleje, výsadbu rozptýlené zeleně v krajině, budování naučných stezek a informačních tabulí, údržba studánek, zarybňování rybářských revírů posilující jejich druhovou biodiverzitu a podobně. Možností čerpání pro realizaci jednotlivých projektů je v tomto dotačním programu opravdu mnoho. Jsem rád, že spolky, které jsou ve valné většině provozovány nadšenci a dobrovolníky, můžeme jako Olomoucký kraj tímto dotačním titulem podpořit v jejich činnosti,“* uvádí radní pro životní prostředí, odpady a zemědělství Martin Šmída.

Pokud rozhodnutí rady Olomouckého kraje schválí zastupitelstvo Olomouckého kraje 22. února, budou na tento dotační program uvolněny 2 000 000 Kč. 
