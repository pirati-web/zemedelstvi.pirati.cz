---
layout: post
category: blog
published: true
title: 'Klára Kocmanová: Ukončete každoročního zabíjení desetitisíců srnčat! '
date: '2023-06-13'
author: Mediální odbor
image: posts/srnci-width-2000.jpg

description: 'Když vyjedete ze Znojma směrem na Vídeň, ocitnete se mezi lány polí. Znojemsko se vyznačuje vysokým podílem úrodné černozemě, tedy základního neobnovitelného přírodního bohatství. Po několika kilometrech na výpadovce se po levé straně uprostřed pole na skoro 9 hektarech rozléhá velký výrobní závod společnosti Nevoga s.r.o. '
tags:
  - rostlinná-výroba
  - půdní-fond
  - krajinotvorba


---
Sekání luk v období jara přináší každoroční smrt nebo zmrzačení desetitisíců mladých srnčat. V tomto období totiž srny rodí mláďata, která pak ukrývají před predátory ve vysoké trávě. Srnčata však nejsou schopna utéct před velkými zemědělskými stroji, jejich instinktem je přikrčit se k zemi. To má zmíněné tragické následky. Poslankyně Pirátů Klára Kocmanová proto jedná o systémové změně s Ministerstvem zemědělství – o vzniku dotačního programu na financování dronů s termovizí. Drony by zvěř lokalizovaly a myslivci s dobrovolníky by je poté vynesli mimo sečenou plochu. Spolu s iniciativou Stop sečení srnčat pirátská poslankyně rovněž založila sbírku, z jejíhož výtěžku se již pro tuto sezónu drony pořídí.



*„Každý rok zemře na českých loukách kolem 60 tisíc srnčat. Před vysokými žacími stroji nemají šanci utéct a bohužel to končí jejich smrtí nebo vážným poraněním a dlouhým umíráním v bolestech. Přitom existují opatření (dotace na drony s termovizí), jak tomu lze zabránit. Vyzývám proto Ministerstvo zemědělství, aby tato opatření urychleně přijalo,“ uvedla Kocmanová.



Mimo to už nyní poslankyně Kocmanová založila sbírku, díky níž bude možné drony s termovizí pořídit ještě před provedením formálních změn na ministerstvu. 



* „Díky iniciativě Stop sečení srnčat, se kterou jsem sbírku založila, můžeme výrazně snížit počet každoročně zbytečně usmrcených a zmrzačených mláďat srnců. Cílem je nakoupit drony s termovizí, které srnčata lokalizují a myslivci s dobrovolníky je následně přemístí do bezpečí mimo sečenou plochu,” upřesnila poslankyně.



Odkaz na sbírku: 

[https://www.donio.cz/drony-pro-srncata](https://www.donio.cz/drony-pro-srncata)

Více informací jak se zapojit na:

[www.stopsecenisrncat.cz](www.stopsecenisrncat.cz)
